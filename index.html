<!DOCTYPE html>
<html lang="hu">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" href="style.css">
    <title>Bemutatkozo Weboldal</title>
    
</head>
<body>
    <div class="flexbox-container">
        <div class="flexbox-item-1"> 
        </div>
        <div class="flexbox-item-2"></div>
        <div class="flexbox-item-3"></div>
    </div>
    <div class="flexbox-menu">
        <p>Az erdő olyan természetes vagy telepített élőhely, amelynek jellegét a
             sűrűn álló fák határozzák meg. Az erdők a Föld talán legkomplexebb 
             életközösségei, amelyben egyaránt megtaláljuk a talajban élő 
             mikroorganizmusokat, a földfelszínen élő mohákat, gombákat, 
             lágy- és fás szárú növényeket. Állatvilága többnyire rendkívül
              gazdag, hosszú táplálékláncokkal.

            Az erdei növényzet jellemző szintjei:
            
            lombkoronaszint(ek) — a mérsékelt égövi erdőkben jellemzően 
            egy vagy kettő;
            cserjeszint — a mérsékelt égövi erdőkben jellemzően egy;
            gyepszint — a mérsékelt égövi erdőkben jellemzően egy;
            moha-és zuzmószint,
            gyökérszint,
            folyondárszint — a mérsékelt égövön jellemzően a galériaerdőkben,
            epifitonszint — jellemzően a trópusi esőerdőkben.
            Az erdők különböző formáit a trópusokon és a mérsékelt övben a 
            magashegyek erdőhatáráig megtaláljuk mindenütt, ahol a fák
             növekedéséhez elég a csapadék és az erdőket az ember nem irtotta ki.
             <img src="unnamed.jpg">
            
            Az erdőben környezet számos paramétere (megvilágítás, hőmérséklet,
             páratartalom, talajnedvesség stb.) jelentősen eltér az azon kívüli
              területekétől (Wohlleben, 2015), ezért jellemző életközössége csak 
              megfelelő méretű fás területen tartható fenn. Ezért nem nevezzük 
              erdőnek:
            
            a magányos fákat,
            a néhány, illetve pár tucat fából álló facsoportokat,
            a fátlan növénytársulásokban szigetszerűen előforduló ligeteket,
            a fasorokat,
            az alig néhány fa széles erdősávokat stb.
            A Magyarországon használatos területi beosztás szerint az erdő 
            minimális területe 0,5 ha (Erdőgazdálkodási, 1964). Jogi értelemben
             az erdő a termőföld egyik művelési ága.</p>

            <br>
            <br>
            <p>
                
                Az őserdő emberi beavatkozás nélkül újul meg. Magyarországon 
                nincs olyan terület, ahol ne lett volna valaha valamilyen 
                erdőgazdálkodás; itt őserdőknek azokat az erdőket nevezzük,
                 amelyek növekedésébe legalább 150 éve nem avatkozott be az ember.

                A szálerdő magról, csemetéről vagy dugványról, ritkán a
                 valamilyen erdőkár miatt fiatalon visszavágott fák sarjairól
                  ered. Ezen belül:

                csemetés az ember magasságát még el nem ért erdősítés;
                újulat a természetes úton (az idős fák elhullatott magjaiból)
                 kikelt és az ember magasságát még el nem ért fiatal erdő.
                A  jól tervezett szálerdő telepítése, gondozása és felújítása 
                egyaránt komoly szakértelmet igényel és meglehetősen költséges.
                 Fái eleinte lassan nőnek, ennek eredményeként évgyűrűik sűrűek,
                  törzsük keresztmetszete a körhöz közeli. Többnyire egymáshoz
                   közel állnak, tehát törzsük viszonylag hosszú, egyenes, 
                   hengeres és ágtiszta. A gyökérzet és a lomb is arányosan 
                   fejlődik. Az ilyen erdő korán feltisztul, ezért viszonylag
                    kevés az olyan, korhadó ággörcs, amelyen át a fertőzések 
                    könnyen támadhatnak. A magról eredt fák ezeket a gazdasági 
                    szempontból előnyös tulajdonságaikat egészen idős korukig
                     megtartják; legtöbb fajuk optimális vágásfordulója száz 
                     évnél hosszabb. A szálerdő sűrűsége tervezhető úgy, hogy 
                     a talaj árnyalása mindig megfelelő legyen.

                A sarjerdő a fák kivágása után visszamaradt tuskókról, 
                gyökerekről, esetleg törzsrészekről ered, ezért telepítése 
                olcsó. A sarjak kezdetben gyorsan nőnek, ezért évgyűrűik 
                szélesek, azok alakja a kerektől jelentősen eltérhet. A fa
                 szövetei lazák, anyaga viszonylag puha. Bár a visszamaradt
                  tuskók egymástól viszonylag távol állnak, de egy-egy tuskóról
                   sarjak tömege fakadhat. A fenti okok együttes hatására a
                    sarjak gyakran girbegurbák és sűrűn elágazóak lesznek. 
                    A törzsek a szél nyomására vagy az ágakra rakódó hó súlya 
                    alatt könnyen törnek. A tuskón és a korhadó ághelyeken át 
                    a sarjakat könnyen megtámadhatják a fertőző gombák.
                     A tuskók elvénülése a sarjak növekedésének ütemét erősen
                      csökkenti. A sarjerdők fája általában csak tűzifának jó. 
                      Vágásfordulójuk többnyire 10–40 év, tehát ezekben a 
                      (tar)vágás negatív hatásai is gyakoribbak. Az egyenetlen, 
                      nagy térközökkel, de csoportosan növekvő sarjak szinte
                       sosem árnyékolják megfelelően a talajt, amit a szél is 
                       jobban szárít, mivel a rövidebb vágásforduló miatt a fák 
                       átlagos életkora kevesebb (Erdőgazdálkodási, 1964). 
                       A vágásforduló azért nem hosszabbítható, mert a fák 
                       egészsége a kezdeti gyors növekedés után leromlik; ettől
                        értelemszerűen növekedésük is erősen lelassul.
            </p>
        <div class="flexbox-oldal">
           
        </div>
    </div>
    
    <div class="flexbox-lablec">
        
    </div>
</body>
</html>